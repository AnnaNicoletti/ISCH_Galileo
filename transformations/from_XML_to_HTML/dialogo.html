<html>
   <head>
      <title>Dialogo</title>
      <link rel="stylesheet" href="../../assets/css/dialogo.css"/>
      <link rel="icon" href="images/telescope.png" type="image/x-icon">
      <style>
                    /* Stile base per la tabella */
                    table {
                    width: 80%;
                    border-collapse: collapse;
                    margin-bottom: 1em;
                    font-family: Arial, sans-serif;
                    }
                    th, td {
                    border: 1px solid #666;
                    padding: 8px 12px;
                    text-align: left;
                    }
                    th {
                    background-color: #eee;
                    }
                    tr:nth-child(even) {
                    background-color: #f9f9f9;
                    }
                    /* Stile per il titolo */
                    h2 {
                    font-family: 'Georgia', serif;
                    margin-bottom: 0.5em;
                    }
                </style>
   </head>
   <body>
      <h2>Dialogo sopra i due massimi sistemi del mondo: annotated digital edition</h2>
      <table>
         <tr>
            <th>Metadata</th>
            <th>Values</th>
            <th>Authority Control</th>
         </tr>
         <tr>
            <td>Author</td>
            <td>Galileo Galilei</td>
            <td>http://viaf.org/viaf/2470550</td>
         </tr>
         <tr>
            <td>Date</td>
            <td>2025</td>
            <td/>
         </tr>
         <tr>
            <td>Edition</td>
            <td>Student's annotated edition</td>
            <td/>
         </tr>
         <tr>
            <td>Publisher</td>
            <td>University of Bologna</td>
            <td>Bologna</td>
         </tr>
         <tr>
            <td>Licence</td>
            <td colspan="2">CC BY-SA 4.0 (https://creativecommons.org/licenses/by-sa/4.0/)</td>
         </tr>
      </table>
         <h4>Giornata Prima</h4>
         <div class="speech">
            <p>
               <strong>SALV.</strong>
            </p>
            <p>Fu la conclusione e l'appuntamento di ieri, che noi dovessimo in questo giorno discorrere,
                            quanto più distintamente e particolarmente per noi si potesse, intorno alle ragioni naturali 
                            e loro efficacia, che per l'una parte e per l'altra sin qui sono state prodotte da i fautori 
                            della posizione Aristotelica e Tolemaica 
                            e da i seguaci del sistema Copernicano. E perché collocando
                            il Copernico la Terra tra i corpi mobili del cielo, viene a farla essa ancora un globo simile a un pianeta,
                            sarà bene che il principio delle nostre considerazioni sia l'andare esaminando quale e quanta sia
                            la forza e l'energia de i progressi peripatetici nel dimostrare come tale assunto sia del tutto 
                            impossibile; attesoché sia necessario introdurre in natura sustanze diverse tra di loro, cioè 
                            la celeste e la elementare, quella impassibile ed immortale, questa alterabile e caduca. Il quale 
                            argomento tratta egli nei libri del Cielo, insinuandolo prima con discorsi dependenti da alcuni 
                            assunti generali, e confermandolo poi con esperienze e con dimostrazioni particolari, lo, seguendo 
                            l'istesso ordine, proporrò, e poi liberamente dirò il mio parere, esponendomi alla censura di voi, 
                            ed in particolare del signor Simplicio, tanto strenuo 
                            campione e mantenitore della dottrina Aristotelica.
                            È il primo passo del progresso peripatetico quello dove Aristotile 
                            prova la integrità e perfezione del mondo coN’additarci com'ei non è una semplice linea né una superficie pura, 
                            ma un corpo adornato di lunghezza, di larghezza e di profondità; e perché le dimensioni
                            non son più che queste tre, avendole egli, le ha tutte, ed avendo il tutto, è perfetto. Che poi, 
                            venendo dalla semplice lunghezza costituita quella magnitudine che si chiama linea, aggiunta 
                            la larghezza si costituisca la superficie, e sopragiunta l'altezza o profondità ne risulti il corpo, 
                            e che doppo queste tre dimensioni non si dia passaggio ad altra, si che in queste tre sole si 
                            termini l'integrità e per cosi dire la totalità, averei ben desiderato che da Aristotile mi fusse 
                            stato dimostrato con necessità, e massime potendosi ciò esequire assai chiaro e speditamente.
                        </p>
         </div>
         <div class="speech">
            <p>
               <strong>SIMP.</strong>
            </p>
            <p>Mancano le dimostrazioni bellissime nel 2°, 3° e 4° testo, doppo 
                            la definizione del continuo? Non avete, primieramente, che oltre alle tre 
                            dimensioni non ve n'è altra, perché il tre è ogni cosa, 
                            e 'I tre è per tutte le bande? e ciò non vien egli confermato 
                            con l'autorità e dottrina de i Pittagorici, 
                            che dicono che tutte le cose son determinate da tre, principio, 
                            mezo e fine, che è il numero del tutto? E dove lasciate voi l'altra ragione, cioè che, quasi per legge 
                            naturale, cotal numero si usa ne' sacrifizii degli Dei? e che, dettante pur cosi la natura, alle cose 
                            che son tre, e non a meno, attribuiscono il titolo di tutte? 
                            perché di due si dice amendue, e non si dice tutte; ma di tre, 
                            si bene. E tutta questa dottrina l'avete nel testo 2°. Nel 3° 
                            poi, ad pleniorem scientiam, si legge che l'ogni cosa, il tutto, e 'I perfetto, 
                            formalmente son l'istesso; e che però solo il corpo tra le grandezze è perfetto, 
                            perché esso solo è determinato da 3, che è il tutto, ed essendo divisibile in tre modi, 
                            è divisibile per tutti i versi: ma dell'altre, chi è divisibile in un modo, e chi in dua, 
                            perché secondo il numero che gli è toccato, cosi hanno la divisione e la continuità: e cosi quella è continua per un verso, questa 
                            per due, ma quello, cioè il corpo, per tutti. Di più nel testo 4°, 
                            doppo alcune altre dottrine, non prov'egli l'istesso con un'altra dimostrazione, cioè che non si facendo trapasso se non secondo qual-
                            che mancamento (e cosi dalla linea si passa alla superficie, perché la linea è manchevole di larghezza), 
                            ed essendo impossibile che il perfetto manchi, essendo egli per tutte le bande, però non si può passare 
                            dal corpo ad altra magnitudine? 0 r da tutti questi luoghi non vi par egli a sufficienza provato, com'oltre 
                            alle tre dimensioni, lunghezza, larghezza e profondità, non si dà transito ad altra, e che però il corpo, 
                            che le ha tutte, è perfetto?
                        </p>
         </div>
         <div class="speech">
            <p>
               <strong>SALV.</strong>
            </p>
            <p>lo, per dire il vero, in tutti questi discorsi non mi son sentito strignere a concedere altro se non che 
                            quello che ha principio, mezo e fine, possa e deva dirsi perfetto: ma che poi, perché principio, 
                            mezo e fine son 3, il numero 3 sia numero perfetto, ed abbia ad aver facultà di conferir perfezione a 
                            chi l'averà, non sento io cosa che mi muova a concederlo: e non intendo e non credo che, verbigrazia, 
                            per le gambe il numero 3 sia più perfetto che 'I 
                            4 o il 2; 
                            né so che 'I numero 4 sia d'imperfezione 
                            a gli elementi, e che più perfetto fusse eh' e' fusser 3. 
                            Meglio dunque era lasciar queste vaghezze a i retori e provar il suo intento con 
                            dimostrazione necessaria, ché cosi convien fare nelle scienze dimostrative.
                        </p>
         </div>
         <div class="speech">
            <p>
               <strong>SIMP.</strong>
            </p>
            <p>Par che voi pigliate per ischerzo queste ragioni: e pure è tutta dottrina de i Pittagorici, i quali 
                            tanto attribuivano a i numeri: e voi, che sete matematico, e, credo anco, in molte opinioni filosofo 
                            Pittagorico, pare che ora disprezziate i lor misteri.
                        </p>
         </div>
         <div class="speech">
            <p>
               <strong>SALV.</strong>
            </p>
            <p>Che i Pittagorici avessero in somma stima la scienza de i numeri, 
                            e che Platonename stesso ammirasse l'intelletto umano e lo stimasse partecipe di divinità solo per l'intender egli la natura de' numeri, io benissimo lo so,
                            né sarei lontano dal farne l'istesso giudizio: ma che i misteri per i quali Pittagora 
                            e la sua setta avevano in tanta venerazione la scienza de' numeri sieno le sciocchezze che vanno per le bocche e per le
                            carte del volgo, non credo io in veruna maniera; anzi perché so che essi, acciò le cose mirabili non fussero 
                            esposte alle contumelie e al dispregio della plebe, dannavano come sacrilegio il publicar le più recondite 
                            proprietà de' numeri e delle quantità incommensurabili ed irrazionali da loro investigate, e predicavano che 
                            quello che le avesse manifestate era tormentato nell'altro mondo, penso che tal 
                            uno di loro per dar pasto alla plebe e liberarsi dalle sue domande, 
                            gli dicesse, i misterii loro numerali esser quelle leggerezze che poi si sparsero tra il vulgo, 
                            e questo con astuzia ed accorgimento simile a quello del sagace giovane che, per torsi dattorno l'importunità non so se della madre o della curiosa moglie che l'assediava acciò le conferisse i 
                            segreti del senato, compose quella favola onde essa con molte altre donne rimasero dipoi, con gran risa del 
                            medesimo senato, schernite.
                        </p>
         </div>
      </div>
   </body>
</html>